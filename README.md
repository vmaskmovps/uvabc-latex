# UVABc $\LaTeX$

Acestea sînt niște șabloane neoficiale în $\LaTeX$ pentru diverse acte de la Universitatea „Vasile Alecsandri” din Bacău. Am fost motivat să le fac deoarece este mai ușor să creez un fișier PDF dintr-un document decît să deschid Microsoft Word sau LibreOffice Writer pentru un singur .docx.

Pentru fiecare facultate (Inginerie, Litere, Științe, Științe Economice și ȘMSS) am un director separat, deoarece nu există, din păcate, un format standardizat, fiecare facultate fiind independentă. Fiecare director conține tot ce are nevoie (în afară de distribuția de $\LaTeX$, evident), așadar se poate lucra direct.

Pe cît posibil, voi încerca să replic suficient de fidel fiecare document în parte, inclusiv defectele sale.

Acest proiect este licențiat sub CC0 1.0 Universal. Pentru mai multe detalii, vizitați [traducerea oficială în limba română](https://creativecommons.org/publicdomain/zero/1.0/legalcode.ro).
